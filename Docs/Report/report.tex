\documentclass[hidelinks,12pt]{article}

\usepackage[italian]{babel}
\usepackage[a4paper]{geometry}
\usepackage{amsmath, tikz, hyperref, caption, subcaption, circuitikz}
\usepackage[capitalize, italian]{cleveref}
\usepackage[
   backend=biber,
   style=numeric,
 ]{biblatex}
\addbibresource{bib/db.bib}

% -- Font settings
\usepackage[math-style=ISO]{unicode-math}
\setmainfont{EB Garamond}%You should have installed the font
\setmathfont{Garamond-Math.otf}[StylisticSet={8,9}]
\setmathfont{Garamond-Math.otf}[range={scr,bfscr}]

\setlength{\parskip}{1.2ex}
\setlength{\parindent}{0em}
\clubpenalty = 100
\widowpenalty = 100

\title{STM32 GameBoy}
\date{\today}
\author{Marco Cutecchia, Edoardo Marangoni \\
\footnotesize \texttt{\{marco.cutecchia, edoardo.marangoni1\}@studenti.unimi.it} \\ }

\begin{document}
\maketitle

\section{Introduzione}
Il GameBoy è una console portatile rilasciata da Nintendo all'inizio degli anni
90 che diede inizio al grandissimo successo dei videogiochi tascabili.
La console vendette più di 118 milioni di unità nel mondo e divenne un fenomeno
culturale ricordato ancora oggi.

Lo scopo del progetto è quello di costruire un'imitazione del GameBoy in grado
di giocare tutti i videogiochi originali, ma con una serie di miglioramenti
grazie ai componenti hardware più moderni. Tra le modifiche al dispositivo
originale che abbiamo implementato troviamo il caricamento dei giochi tramite
microSD, invece che con cartucce, e l'utilizzo di uno schermo a colori e
retroilluminato, al contrario dell'originale schermo a scala di grigi che
diventava impossibile da vedere sotto scarsa luce.

\section{Hardware}
Le componenti hardware utilizzate sono tre: una scheda basata sul
SoC \texttt{STM32F411CEU6} (\cref{fig:weact_blackpill}),
uno schermo TFT da $2.4"$ basata sul controllore \texttt{ILI9341}
(\cref{fig:ili9341}) e infine una PCB per la plancia di gioco clone
dell'originale utilizzata nel GameBoy (\cref{fig:pcb}).
Non è stato necessario comprare un lettore di schede microSD perchè il
display scelto ne integra uno al suo interno.

Oltre a questi componenti attivi sono stati utilizzati un interruttore SPDT,
dei pulsanti in plastica e i rispettivi gommini da posizionare sopra la PCB
dei tasti, delle millefori (insieme a stagno, cavi e pin) per costruire i
collegamenti in modo da minimizzare lo spazio utilizzato e infine un case di
GameBoy dove è stato alloggiato il tutto.

La componente centrale del progetto è il microcontrollore
\texttt{STM32F411CEU6}, prodotto da ST e montato sulla board \texttt{WeAct Black
	Pill V2.0}. Il microcontrollore monta un core \texttt{ARM} Cortex-M4 con clock
massimo di $100$MHz (overclockato a $140$). Questo microcontrollore offre $34$
pin GPIO che verranno utilizzati per collegare il microcontrollore a schermo e
pad; monta $512$KiB di memoria flash e $128$KiB di SRAM, necessari per
l'esecuzione del software che abbiamo utilizzato.
\begin{figure}
	\begin{subfigure}[b]{0.45\textwidth}
		\begin{center}
			\begin{tikzpicture}[x=0.015cm, y=0.015cm, scale=0.5, transform shape]
				\input{figures/stm32.tex}
			\end{tikzpicture}
		\end{center}
		\caption{Pinout del microcontrollore STM32F411CEU6.}
		\label{fig:pinout_stm32}
	\end{subfigure}
	\hfill
	\begin{subfigure}[b]{0.45\textwidth}
		\begin{center}
			\includegraphics[scale=0.5]{figures/stm32.jpg}
		\end{center}
		\caption{La scheda \texttt{WeAct Black Pill V2.0}.}
		\label{fig:weact_blackpill}
	\end{subfigure}
\end{figure}

Lo schermo che abbiamo utilizzato, basato sul controller \texttt{ILI9341}, è
uno schermo LCD da $2.4"$, con una risoluzione di $320x240$ e controllo
individuale dei pixel, dotato di pin per il controllo dello schermo e della
microSD che si può inserire nella stessa board.
\begin{figure}[h]
	\begin{subfigure}[b]{0.45\textwidth}
		\begin{center}
			\begin{tikzpicture}[x=0.015cm, y=0.015cm, scale=0.5, transform shape]
				\input{figures/ili.tex}
			\end{tikzpicture}
		\end{center}
		\caption{Pinout dello schermo \texttt{ILI9341}.}
		\label{fig:pinout_ili}

	\end{subfigure}
	\hfill
	\begin{subfigure}[b]{0.45\textwidth}
		\begin{center}
			\includegraphics[scale=0.4]{figures/ili.png}
		\end{center}
		\caption{Lo schermo ILI9341.}
		\label{fig:ili9341}
	\end{subfigure}
\end{figure}

L'ultimo componente hardware necessario è la plancia di gioco: per questo
utilizziamo una board costruita appositamente per il form factor del GameBoy
originale con $12$ tasti. Ne abbiamo utilizzati solo $8$: frecce direzionali,
\texttt{A}, \texttt{B}, \texttt{SELECT} e \texttt{START}.

\begin{figure}[h]
	\begin{center}
		\includegraphics[scale=0.4]{figures/pcb.jpeg}
	\end{center}
	\caption{La PCB GB DMG.}
	\label{fig:pcb}
\end{figure}

\subsection{Materiali}

\begin{center}
	\begin{table}[h]
		\centering
		\begin{tabular}{|llll|l|}
			\hline
			\multicolumn{1}{|l|}{\textbf{Nome}}    & \multicolumn{1}{l|}{\textbf{Modello}}  & \multicolumn{1}{l|}{\textbf{Costo unitario}} & \textbf{Unità} & \textbf{Costo} \\ \hline
			\multicolumn{1}{|l|}{Guscio esterno}   & \multicolumn{1}{l|}{GB DMG-01 Shell}   & \multicolumn{1}{l|}{9.90}                    & 1              & 9.90           \\ \hline
			\multicolumn{1}{|l|}{Plancia di gioco} & \multicolumn{1}{l|}{GB DMG-01 PCB}     & \multicolumn{1}{l|}{1.18}                    & 1              & 1.18           \\ \hline
			\multicolumn{1}{|l|}{Bottoni}          & \multicolumn{1}{l|}{GB DMG-01 Buttons} & \multicolumn{1}{l|}{2.95}                    & 1              & 2.95           \\ \hline
			\multicolumn{1}{|l|}{Schermo}          & \multicolumn{1}{l|}{ILI9341 2.4"}      & \multicolumn{1}{l|}{6.44}                    & 2              & 12.88          \\ \hline
			\multicolumn{1}{|l|}{Microcontrollore} & \multicolumn{1}{l|}{STM32 F411CEU6}    & \multicolumn{1}{l|}{7.03}                    & 1              & 7.03           \\ \hline
			\multicolumn{1}{|l|}{Interruttore}     & \multicolumn{1}{l|}{SS12D00 4mm}       & \multicolumn{1}{l|}{0.30}                    & 1              & 0.30           \\ \hline
			\multicolumn{1}{|l|}{Millefori}        & \multicolumn{1}{l|}{50x70mm}           & \multicolumn{1}{l|}{3.50}                    & 1              & 3.50           \\ \hline
			\multicolumn{1}{|l|}{Cavi e stagno}    & \multicolumn{1}{l|}{-}                 & \multicolumn{1}{l|}{-}                       & 1              & 2.00           \\ \hline
			\multicolumn{4}{|r|}{\textbf{Totale}}  & 39.74€                                                                                                                  \\ \hline
		\end{tabular}
		\caption{
			Materiali utilizzati per la costruzione del progetto. I costi indicati
			provengono da negozi online come Amazon, eBay e Aliexpress
		}
	\end{table}
\end{center}

\subsection{Schema di collegamento}
Lo schema dei collegamenti è mostrato in \cref{fig:schema}.
\begin{figure}[h]
	\begin{center}
		\includegraphics[scale=0.65]{figures/scheme.png}
		\caption{}
		\label{fig:schema}
	\end{center}
\end{figure}

\section{Software}
Il software necessario per il progetto si divide nei seguenti moduli: gestione
della scheda microSD, emulatore, interfaccia con lo schermo e una GUI per la
selezione dei giochi.

\subsection{Emulatore}
Il modo in cui il nostro progetto permette di eseguire videogiochi originali
del GameBoy è tramite l'emulazione. Un emulatore è un software che simula il
processore ed eventuali altre periferiche in modo di eseguire
programmi scritti per una certa architettura su un'altra architettura
potenzialmente diversa.
Scrivere un emulatore richiede uno studio attento dell'architettura che si
vuole emulatore ed è al di fuori dello scopo del corso, per questo motivo
abbiamo deciso di riutilizzare il codice di un emulatore già esistente e
open source.

L'emulatore che abbiamo scelto è \texttt{peanutGB}, scritto in C e progettato
per essere facilmente portato su diverse piattaforme.
Questo emulatore è distribuito in un singolo file sorgente, non richiede
dipendenze e separa efficacemente il cuore dell'emulatore dalle interfacce
d'input e output.
Per integrare questo emulatore nel nostro progetto è stato dunque necessario
implementare degli \textit{hooks} come per esempio \texttt{gb\_rom\_read},
\texttt{gb\_cart\_ram\_write} oppure \texttt{gb\_lcd\_draw\_line}.

Il porting di questo emulatore per il microcontrollore non ha richiesto
particolari modifiche. Nonostante questo, in generale, emulare una altra
architettura è una operazione piuttosto costosa dal punto di vista delle
performance, e il nostro caso non fa eccezione: allo scopo di misurare le
performance del nostro progetto, utilizziamo la misura di \textit{fotogrammi
per secondo} (FPS). 

Il GB originale aggiorna il proprio schermo circa 60 volte al secondo, dunque
idealmente per avere una emulazione a piena velocità il nostro microcontrollore
dovrebbe produrre $60$ FPS. Le performance variano in base alla complessità dei
giochi: la maggior parte dei giochi hanno un \textit{framerate} intorno a $55$
FPS, con qualche calo occasionale a $45$ FPS nei momenti più concitati.
Casi ``patologici'' sono alcuni dei giochi più complessi rilasciati verso il
fine vita della console hanno framerate più bassi, intorno a $35$ FPS; 
in generale, tuttavia, la gran parte dei giochi rimane comunque giocabile. 

Per non compromettere le performance ulteriormente, abbiamo deciso di rinunciare
all'audio: seppur il DMA ci avrebbe permesso di mandare l'audio a uno speaker
senza intaccare troppo le performance, emulare il processore audio del GameBoy e
generare i samples da mandare via PWM sarebbe stato molto dispendioso.

\subsubsection{Colori}
Originariamente, il GB disegnava esclusivamente in \textit{grayscale}: ogni
oggetto (sfondo, dialoghi, sprites, transizioni...) è assegnato a uno dei $4$
\textit{layer} che il GB offre, che viene ulteriormente diviso in $4$
\textit{variables}, come mostrato in \cref{table:gb_colors}.
Con il rilascio del \textit{Game Boy Color}, \textit{Nintendo} preparò una serie
di \textit{palette} di colori per permettere ai giochi rilasciati in bianco e nero
di diventare a colori. Queste palette sono semplicemente quattro colori in formato BGR565
per ognuno dei quattro layer supportati.

Abbiamo estratto alcune palette dei giochi più popolari e implementato questo
meccanismo di conversione dei colori grayscale nel corrispondente colore della
palette del layer del momento.

\begin{table}[h]
	\begin{tabular}{|l|l|llll|}
		\hline
		\textbf{Layer} & \textbf{Descrizione di uso tipico}                    & \multicolumn{4}{l|}{\textbf{Variabili}}                                                          \\ \hline
		\textbf{BG0}   & Sfondo                                                & \multicolumn{1}{l|}{B1}                 & \multicolumn{1}{l|}{B2} & \multicolumn{1}{l|}{B3} & B4 \\ \hline
		\textbf{Win}   & Menu a finestra: stato, pausa, mappa, inventario, HUD & \multicolumn{1}{l|}{W1}                 & \multicolumn{1}{l|}{W2} & \multicolumn{1}{l|}{W3} & W4 \\ \hline
		\textbf{Obj0}  & Sprites principali                                    & \multicolumn{1}{l|}{–}                  & \multicolumn{1}{l|}{S2} & \multicolumn{1}{l|}{S3} & S4 \\ \hline
		\textbf{Obj1}  & Transizioni, sprites secondari                        & \multicolumn{1}{l|}{–}                  & \multicolumn{1}{l|}{P2} & \multicolumn{1}{l|}{P3} & P4 \\ \hline
	\end{tabular}
	\caption{Tabella dei colori per il GB (da
		\cite{GameBoyColors}).}
	\label{table:gb_colors}
\end{table}

\subsection{Scheda microSD}
Fisicamente, la scheda microSD è inserita nello schermo ILI9341, che dispone di
un'apposita porta; per interfacciarci con essa, abbiamo deciso di formattare la
scheda con il filesystem FAT32 e utilizzare due librerie:
\textit{cudeide-sd-card}, per la comunicazione a basso livello con la scheda
microSD, e \textit{FATFS} per l'interazione con il filesystem.
Il nostro lavoro dunque è stato quello d'integrarle nel progetto e di scrivere
delle piccole funzioni per collegare le due librerie.

La scelta di utilizzare \textit{FatFS} è stata influenzata dal fatto che
\textit{ST} la consiglia, al punto che questa è disponibile da includere
direttamente da \textit{STM32CubeIDE}. 

Dato che abbiamo riservato l'intera porta GPIOA all'utilizzo dello schermo,
la comunicazione con la scheda microSD avviene via SPI sul bus SPI2,
utilizzando i pin PB10, PB14 e PB15 che vengono collegati rispettivamente
ai pin sullo schermo \texttt{SD\_SCK}, \texttt{SD\_DO} e \texttt{SD\_DI}.
Il bus è configurato in modalità \textit{Full Duplex Master}.

\subsubsection{Caching dei blocchi}
Abbiamo osservato che durante l'esecuzione la lettura dei blocchi della SD
costituiva un collo di bottiglia per la performance, tanto da rendere
impossibile l'utilizzo della console. Sfortunatamente la grande maggioranza
dei giochi sono troppo grandi per essere caricati interamente in memoria RAM,
con alcuni giochi che addirittura arrivano a MB di dimensione.

Per mitigare questo problema abbiamo implementato un meccanismo di caching dei
dati letti dalla SD con una strategia ``Least Recently Used''.
Durante l'inizializzazione dell'emulatore viene creata in memoria una struct
\texttt{Cache} contenente una linked list in cui vengono salvati i contenuti
dei blocchi letti dalla della SD.
In questa struct vengono mantenuti anche i metadati necessari per
ritrovare il blocco utilizzato più recentemente e meno recentemente; questi dati
e la lista vengono aggiornati in base alle richieste, inserendo il blocco
richiesto più recentemente in cima alla lista e contestualmente rimuovere quello
richiesto meno recentemente.

Tramite misurazioni empiriche abbiamo ottenuto le performance migliori
utilizzando una dimensione dei blocchi di $512$ byte, riservando $20$KB di
memoria RAM per la cache (dunque fino a $40$ blocchi caricati temporaneamente).
Questo meccanismo di caching è un modulo fondamentale; senza di esso l'esecuzione
dei giochi diventa talmente lenta al punto da essere inaccettabile.

\subsection{Driver ILI9341}
Il chip ILI9341 è un driver per display a cristalli liquidi a bassa risoluzione
molto popolare grazie al suo basso costo. La comunicazione con questo driver
può avvenire tramite due diverse interfacce: via SPI oppure tramite una
interfaccia parallela ad 8 bit.
L'interfaccia SPI richiede meno pin ma è anche più lenta nella comunicazione
dato che utilizza un protocollo seriale, al contrario l'interfaccia parallela
è più veloce ma richiede anche molti più pin.
La decisione di quale interfaccia utilizzare è presa dal produttore del
display che espone solamente alcuni dei pin del circuito integrato.

Nel nostro caso dobbiamo mostrare dei videogiochi sullo schermo e dunque
abbiamo bisogno di aggiornare l'immagine sullo schermo molto velocemente
(circa 60 volte al secondo), la scelta di un display che espone una
interfaccia parallela è dunque obbligata.

Sfortunatamente l'interfacciamento via SPI è molto più popolare di quello
parallelo e le poche librerie compatibili con microcontrollori STM32 funzionano
solamente con il primo tipo d'interfaccia.
È stato dunque necessario scrivere un driver apposito leggendo il datasheet
ufficiale\cite{ili9341} e il codice di driver per altri microcontrollori.

\subsubsection{Ad alto livello}
Lo schermo, nella versione con interfacciamento parallelo ad 8 bit, dispone
per l'utilizzatore $5$ pin di controllo: \texttt{LCD\_RD}, \texttt{LCD\_WR},
\texttt{LCD\_RS}, \texttt{LCD\_CS}, ed \texttt{LCD\_RST}.
Questi pin vengono utilizzati per modificare lo stato della scheda, come
descritto nella documentazione ufficiale.
Oltre a essi troviamo altri $8$ pin (\texttt{LCD\_D0}, \texttt{LCD\_D1}, ...,
\texttt{LCD\_D7}) su cui passano i dati scambiati tra schermo e utilizzatore.

Il nostro driver implementa solamente un piccolo sottoinsieme delle operazioni
supportate dal chip ILI9341, oltre a una funzione extra per inviare
una immagine ingrandita.
Quest'ultima funzione è implementata all'interno del driver per motivi di
performance discussi più avanti.

Per una lista dettagliata delle operazioni implementate si rimanda al file
sorgente al percorso
\texttt{display/ili9341.h}.

\subsubsection{Inizializzazione}
La funzione d'inizializzazione è parametrizzata dagli identificatori dei pin
GPIO del microcontrollore che vengono collegati ai pin della scheda: una volta
inizializzata la struct che mantiene le corrispondenze di questi collegamenti,
si procede a inizializzare i pin di controllo della scheda (\texttt{LCD\_RD},
\texttt{LCD\_WR}, \texttt{LCD\_RS}, \texttt{LCD\_CS}, ed \texttt{LCD\_RST}) come
pin di output tramite le funzioni messe a disposizione dalla HAL.

Diamo quindi uno stato iniziale alla scheda prima di mandare la sequenza
d'inizializzazione al display:
il pin \texttt{LCD\_CS} è impostato come \textit{attivo} (quindi \textit{low},
il chip ILI9341 è attivo basso).
Si impostano disabilitati i pin \texttt{LCD\_WR} e \texttt{LCD\_RD}.

Il pin \texttt{LCD\_RST} provoca un reset dello stato interno del display quando
è attivo, per questo motivo all'avvio attiviamo e disattiviamo questo pin per
resettare la scheda a uno stato conosciuto.
Questo pin dovrà rimanere disabilitato per tutta l'esecuzione
(a meno che non si desideri resettare lo schermo).

Una volta che la scheda ha raggiunto uno stato conosciuto è necessario inviare
la \textit{sequenza d'inizializzazione}: questa è semplicemente una sequenza
di comandi per attivare lo schermo(nello stato iniziale è spento in
modalità \textit{sleep}) e configurare parametri come il formato di scambio
dei pixel e l'endianness.
Descrivere nel dettaglio tutti i comandi mandati in questa sequenza sarebbe
lungo e poco interessante, si rimanda dunque al codice \footnote{
	L'invio di questa sequenza è fatto nella funzione
	\texttt{ILI9341\_SendInitializationSequence} del file
	\texttt{display/ili9341.c}
}e al datasheet \cite{ili9341} per approfondimenti.

\subsubsection{Disegnare sullo schermo}
Disegnare sullo schermo vuol dire mandare dei comandi appositi al display per
copiare un array di pixel, detto \textit{framebuffer}, sopra il framebuffer
interno del display a una determinata posizione.
Nella nostra implementazione utilizziamo un singolo framebuffer globale sulla
quale emulatore e GUI disegnano.

\begin{figure}[h]
	\centering
	\includegraphics[scale=0.8]{figures/wr_cycle.png}
	\caption{
		Rappresentazione dello stato dei pin di controllo sul display durante
		l'invio di un comando con $1$ byte di dati
	}
	\label{fig:ili_wr_cycle}
\end{figure}

Prima di cominciare l'operazione d'invio è consigliato inviare inizialmente
un comando \texttt{nop} per terminare qualunque potenziale comando rimasto in
sospeso sul chip ILI9341. Questo caso può avvenire se il microcontrollore e
il display non fossero più sincronizzati tra di loro.

Il protocollo della scheda prevede che il client, per disegnare sullo schermo,
imposti inizialmente l'area sulla quale vuole disegnare.
L'utente usa i due comandi \texttt{COLUMN\_ADDRESS\_SET} e
\texttt{PAGE\_ADDRESS\_SET}: il primo comando è utilizzato per specificare le
due colonne destra e sinistra che delimitano l'area in cui si vuole disegnare, e
simmetricamente fa il secondo comando; entrambi i comandi richiedono quattro
parametri da $8$ bit ciascuno che indicano i $2+2$ byte necessari per
identificare righe e colonne.
Una volta specificata l'area, l'utente utilizzerà il comando
\texttt{MEMORY\_WRITE} per inviare alla scheda i dati che descrivono il disegno.
Ogni pixel dello schermo è descritto da due byte in formato BGR565 e verrà
inviato seguendo il \textit{write cycle} come descritto in
\cref{fig:ili_wr_cycle}.

Nell'implementazione abbiamo deciso di forzare l'utilizzo dei pin
\texttt{A0}-\texttt{A7} del microcontrollore per l'invio dei dati allo schermo
(ossia devono essere collegati ai pin \texttt{D0}-\texttt{D7} dello schermo): in
questo modo possiamo scrivere direttamente sul registro \texttt{GPIOA->ODR} il
byte da inviare. Possiamo dunque evitare l'utilizzo della HAL di ST e di
operazioni di \texttt{mask} e \texttt{shift}: questo ci permette di ottenere
prestazioni migliori evitando overhead non indifferenti.

\paragraph{Scaling}
I display basati su ILI9341 hanno risoluzione $320x240$ e utilizzano $2$ byte
per ogni pixel. Facendo un breve calcolo dunque un framebuffer per l'intero
schermo occuperebbe $320 \cdot 240 \cdot 2 = 153KB$; non potrebbe mai essere
contenuto nei $128KB$ di SRAM del nostro microcontrollore.
Per questo motivo abbiamo deciso di tenere in memoria un framebuffer
più piccolo ma di effettuare uno scaling dell'immagine al momento dell'invio
dei pixel al display. 

L'algoritmo di scaling che abbiamo implementato cerca di scalare l'immagine
prodotta da GUI ed emulatore senza sacrificare le performance ed è pertanto
relativamente semplice: aggiungiamo un pixel ogni due, sia in verticale che in
orizzontale; il nuovo pixel avrà come colore la media dei colori dei due pixel
che lo hanno generato.

La dimensione del framebuffer in memoria è di appena $160x144$ pixel, la
stessa risoluzione del display del GameBoy, ma l'immagine scalata che viene
mandata al display è più grande ed ha dimensioni $240x216$ pixel, cioè uno
scaling del $1.5$x.

\subsection{GUI}
\begin{figure}[h]
	\begin{center}
		\begin{subfigure}[b]{0.4\textwidth}
			\begin{center}
				\includegraphics[scale=0.65]{figures/game_choice_gui.png}
			\end{center}
			\caption{}
			\label{fig:gui_choice}
		\end{subfigure}
		\hfill
		\begin{subfigure}[b]{0.4\textwidth}
			\begin{center}
				\includegraphics[scale=0.2]{figures/error_gui.png}
			\end{center}
			\caption{}
			\label{fig:gui_err}
		\end{subfigure}
	\end{center}
	\caption{}
\end{figure}
Abbiamo scritto una semplice GUI per permettere all'utente di scegliere i giochi
disponibili sulla scheda SD (\cref{fig:gui_choice}) o, in caso non vi siano
giochi disponibili sulla scheda SD (o non sia inserita) mostrare a schermo un
messaggio di errore (\cref{fig:gui_err}).
Benché siano disponibili diversi framework per sviluppare GUI su ambienti
embedded, abbiamo deciso di non utilizzarli implementando da zero il tutto, data
la relativa semplicità dell'interfaccia che abbiamo immaginato.

All'avvio della console l'utente vede una lista di giochi presenti sulla scheda
microSD. Utilizzando le frecce direzionali SU e GIU e il tasto START l'utente
può selezionare il gioco da far partire. Per ritornare alla lista dei giochi
l'utente può spegnere e riaccendere la console.

\subsubsection{Font PSF}
Questo componente software scrive direttamente i valori dei pixel nel
framebuffer globale. Per poter mostrare a video i nomi dei giochi disponibili è
necessario implementare la risoluzione di font sullo schermo: per fare questo
abbiamo implementato un piccolo renderer di font in formato
\textit{PC Screen Font} (PSF), un tipo di font utilizzato nei terminali Linux.

I font PSF codificano ogni \textit{glifo} (ossia ogni simbolo, ad esempio una
lettera) come bitmap. Nel font che abbiamo scelto, i simboli vengono codificati
come $8$ righe di $8$ bit ciascuna:
un bit $i = 0$ indica che per mostrare il glifo, il pixel corrispondente al
bit $i$ deve avere il colore di background dello schermo, mentre un bit $i = 1$
indica che il pixel deve avere il colore di foreground.

Assieme con queste bitmap, per implementare la GUI sono bastate delle funzioni
che svolgono dei semplici calcoli sulle dimensioni del framebuffer (ossia
calcolare i rettangoli in cui andare a dipingere i glifi).
\begin{table}[h]
	\begin{verbatim}
// Character 48
Bitmap: -#####-- \
        ##---##- \
        ##--###- \
        ##-#-##- \
        ###--##- \
        ##---##- \
        -#####-- \
        --------
Unicode: [00000030];
	\end{verbatim}
	\caption{Il glifo ``0'' nel font PSF \texttt{koi8r} per l'alfabeto cirillico.}
\end{table}

\section{Assemblaggio}
Abbiamo speso una buona parte del tempo totale della realizzazione del progetto
a pianificare e tentare vari approcci per l'assemblaggio finale. Questa parte di
svolgimento, infatti, si è rivelata più ostica del previsto, poiché l'insieme
dei componenti e dei cavi non stava nel case del GB.

Essendo la PCB del gamepad un clone dell'originale del GameBoy, il case è
costruito per alloggiarla comodamente. Sfortunatamente non si può dire lo stesso
del nostro schermo e microcontrollore, essendo componenti completamente diversi
da quelli trovati nel GB originale, in cui l'intera circuiteria è posizionata
dietro lo schermo; in questo spazio il nostro display e microcontrollore
occupano l'intero spazio verticale, lasciando poco spazio per i cavi.

Il nostro primo tentativo di utilizzare dei semplici cavetti per i collegamenti
si è rivelato fallimentare: l'alto numero di collegamenti e il loro spessore
(anche dopo averli accorciati) rendevano difficilissimo chiudere il case.
Inoltre, anche dopo essere riusciti a chiudere il tutto, questi cavetti erano
proni a staccarsi dai pin durante la sessione di gioco.

La soluzione è stata quella di riprodurre i collegamenti su una millefori,
saldando dei cavetti piatti in stagno su di essa e utilizzando dei pin header
femmina che fungono da alloggiamento per il microcontrollore.
Questa millefori, tagliata per essere delle stesse dimensioni dello schermo, è
stata progettata per essere saldata sui pin dello schermo, riducendo al minimo
lo spessore totale.

\begin{figure}[h]
	\begin{center}
		\begin{subfigure}[b]{0.4\textwidth}
			\begin{center}
				\includegraphics[scale=0.45]{figures/pcb_front.png}
			\end{center}
			\caption{}
			\label{fig:pcb_front}
		\end{subfigure}
		\hfill
		\begin{subfigure}[b]{0.4\textwidth}
			\begin{center}
				\includegraphics[scale=0.4]{figures/pcb_side.png}
			\end{center}
			\caption{}
			\label{fig:pcb_side}
		\end{subfigure}
	\end{center}
	\caption{}
\end{figure}


Questa millefori espone dei pin maschio per l'alimentazione (5V e GND)
e per i tasti (da PB0 a PB8), collegati direttamente ai pin del
microcontrollore.
Questi pin vengono collegati rispettivamente ai cavi dell'alimentazione e
ai pin della PCB dei tasti.

In mezzo ai cavi che collegano batterie e microcontrollore troviamo un semplice
interruttore, che viene posizionato sulla parte superiore del GameBoy.
L'interruttore utilizzato è uno switch SPDT, dunque a singolo polo con doppia
mandata, ma noi utilizziamo solamente una delle due mandate. La scelta di
utilizzare uno switch a due mandate invece di uno con singola mandata è dovuto
al fatto che i primi sono molto più economici e reperibili dei secondi.
Lo switch e i cavi a cui è collegato sono stato saldati su un piccolo pezzo
di millefori, tagliato per fare in modo che si incastri nelle incavature già
presenti nel case del GameBoy.


\subsection{Alimentazione e consumi}
La scheda che abbiamo scelto contiene al suo interno un regolatore di tensione
in input da $+3.52$V fino $+5.25$V: questo ci ha permesso di costruire un
sistema di alimentazione molto semplice, composto banalmente da tre batterie AA
($1.5$V ciascuna) in serie per un totale di $+4.5$V in ingresso.

Abbiamo misurato che il nostro progetto consuma circa $116$mAh. La console
originale, invece, ne consuma tra i $70$ e gli $80$. Assumendo che le batterie
in uso siano da $2500$mAh, utilizzando la formula 
$$
\text{tempo} = \frac{\text{capacità batteria}}{\text{consumo}} 
$$
otteniamo $2500/116 \approx 21$ ore come autonomia per il nostro progetto,
mentre per il GB è $2500/70 \approx 35$.

Di questi $116$mAh il consumatore principale è lo schermo retroilluminato;
infatti disattivando la retroilluminazione il consumo crolla a circa $43$mAh.
Di questi $43$mAh circa $22$mAh sono utilizzati dal microcontrollore e dalle sue
periferiche attive mentre il rimanente è utilizzato dallo schermo non retroilluminato
e dalla comunicazione con la scheda microSD.

\section{Considerazioni finali}

Con rammarico ci tocca ammettere di aver sottostimato la potenza necessaria per
emulare questi videogiochi, e di aver dovuto di conseguenza effettuare dei
compromessi significativi nella realizzazione finale; primo tra tutti l'assenza
del suono. Con il senno di poi sicuramente sceglieremmo una scheda più potente,
oppure opteremmo per emulare una console meno potente.

Nonostante questo, il fatto che molte persone a cui abbiamo fatto provare il
progetto riuscissero a perdersi in lunghe sessioni di gioco in \texttt{Tetris}
o \texttt{Super Mario Land} ci porta a dire di aver comunque raggiunto il
nostro obiettivo.


\addcontentsline{toc}{section}{References}
\nocite{*}
\printbibliography
\end{document}
